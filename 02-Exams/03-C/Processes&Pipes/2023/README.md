# 2023-IN-01

Ваши колеги – асистенти по ОС – имат нужда от демострационна програма на C, която да служи като пример за конкурентност и синхронизация на процеси. <br />
Дефиниран е нареден списък с три думи L = (”tic ” ,”tac ” ,”toe\n”), като всяка дума е с дължина четири знака. <br />
Напишете програма, приемаща две числа като аргументи (./main NC WC), като NC е ограничено в интервала [1,7], а WC – в интервала [1,35]. <br />
Програмата трябва задължително да работи по следния общ алгоритъм: <br />
- началният (родителски) процес създава NC на брой процеси-наследници;
- групата процеси извеждат на stdout общо WC на брой думи от горния списък при следните правила:
    - ако броят на думите за извеждане WC е по-голям от общия брой думи в L, след изчерпване на думите в L програмата започва списъка отначало колкото пъти е нужно;
    - всеки процес извежда само една дума;
    - първата дума се извежда от родителския процес;
    - ако броят на думите за извеждане WC е по-голям от общия брой процеси, след изчерпване на процесите програмат започва да ги ползва от начало. Например при родителски процес P и два процеса-наследници C1 и C2 редът на използване на процесите ще бъде P, C1, C2, P, C1, C2, P, C1, ...
    - изведените думи гарантирано трябва да са по реда, дефиниран в L;
    - всеки процес гарантирано започва да извежда на stdout поредната дума, след като предходния процес е приключил с извеждането на предишната. <br />
    Забележка: За конвертиране на аргументите погледнете strtol(3).